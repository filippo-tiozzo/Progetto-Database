# Progetto-Database

Basi di Dati Mod. 2- Progetto A.A. 2023/2024

1 Introduzione
L’obiettivo del progetto è lo sviluppo di una web application che si interfaccia con un database relazionale. Il
progetto deve essere sviluppato in Python, utilizzando le librerie Flask e SQLAlchemy. La scelta del DBMS
da utilizzare è invece libera e lasciata ai singoli gruppi (di due o tre persone), anche se è consigliato l’utilizzo
di Postgres. Siete invitati a leggere interamente questo documento con attenzione ed a chiarire col docente
eventuali punti oscuri prima dello sviluppo del progetto.

2.1 Piattaforma di E-commerce
Si richiede di curare il design e l’implementazione di un portale di e-commerce, dove gli utenti possono
comprare e vendere i prodotti online. Il sistema include le seguenti funzionalità:

• Gestione degli utenti: Implementare funzionalità di autenticazione e autorizzazione degli utenti. Gli
 utenti dovrebbero poter registrarsi, accedere e gestire i propri profili. Inoltre, dovrebbero esserci ruoli
 utente differenti come acquirenti e venditori, ognuno con il proprio insieme di permessi.

• Gestione dei prodotti: Creare un database per memorizzare informazioni sui prodotti, inclusi nome,
 descrizione, categoria, prezzo, disponibilità, ecc. I venditori dovrebbero poter aggiungere, modificare
 ed eliminare i propri prodotti.

• Ricerca e Filtri: Implementare una funzionalit`a di ricerca che permetta agli utenti di cercare prodotti
 basati su parole chiave, categorie o altri attributi. Inoltre, fornire opzioni di filtro per affinare i risultati
 della ricerca basati su intervallo di prezzo, marca, ecc.

• Carrello della spesa: Implementare una funzionalità di carrello della spesa che permetta agli utenti di
 aggiungere prodotti al proprio carrello, aggiornare le quantità e procedere al pagamento. Il sistema
 dovrebbe gestire i livelli di inventario e aggiornare la disponibilità dei prodotti di conseguenza.

• Gestione degli ordini: Sviluppare un sistema per gestire gli ordini effettuati dagli utenti. Gli utenti
 dovrebbero poter visualizzare la loro cronologia degli ordini, monitorare lo stato dei propri ordini e
 ricevere notifiche sugli aggiornamenti degli ordini. I venditori dovrebbero anche avere accesso ai dettagli
 degli ordini per i prodotti che hanno venduto e poterne aggiornare lo stato.

• Recensioni e Valutazioni (Opzionale se meno di tre persone): Consentire agli utenti di lasciare recensioni
 e valutazioni per i prodotti che hanno acquistato. Visualizzare le valutazioni medie e fornire opzioni
 di ordinamento basate sulle valutazioni per aiutare gli utenti a prendere decisioni informate.

 3 Requisiti del Progetto
 Il progetto richiede come minimo lo svolgimento dei seguenti punti:
 1. Progettazione concettuale e logica dello schema della base di dati su cui si appogger`a all’applicazione,
 opportunamente commentata e documentata secondo la notazione introdotta nel Modulo 1 del corso.
 2. Creazione di un database, anche artificiale, tramite l’utilizzo di uno specifico DBMS. La creazione delle
 tabelle e l’inserimento dei dati pu`o essere effettuato anche con uno script esterno al progetto.
 3. Implementazione di un front-end minimale basato su HTML e CSS. E’ possibile utilizzare framework
 CSS esistenti come W3.CSS, Bootstrap o altri. E’ inoltre possibile fare uso di JavaScript per migliorare
 l’esperienza utente, ma non è richiesto e non influirà sulla valutazione finale.
 4. Implementazione di un back-end basato su Flask e SQLAlchemy (o Flask-SQLAlchemy).
 Per migliorare il progetto e la relativa valutazione è raccomandato gestire anche i seguenti aspetti:
 1. Integrità dei dati: definizione di vincoli, trigger, transazioni per garantire l’integrità dei dati gestiti
 dall’applicazione.
 2. Sicurezza: definizione di opportuni ruoli e politiche di autorizzazione, oltre che di ulteriori meccanismi
 atti a migliorare il livello di sicurezza dell’applicazione (es. difese contro XSS e SQL injection).
 3. Performance: definizione di indici o viste materializzate sulla base delle query più frequenti previste.
 4. Astrazione dal DBMS sottostante: uso di Expression Language o ORM per astrarre dal dialetto SQL.
 coprirli tutti ad un qualche livello di dettaglio. E’ meglio approfondire adeguatamente solo alcuni di questi
 È possibile focalizzarsi solo su un sottoinsieme di questi aspetti, ma i progetti eccellenti cercheranno di
 aspetti piuttosto che coprirli tutti in modo insoddisfacente.
 
 4 Documentazione
 Il progetto deve essere corredato da una relazione in formato PDF opportunamente strutturata, che discuta
 nel dettaglio le principali scelte progettuali ed implementative. La documentazione deve anche chiarire (in
 appendice) il contributo al progetto di ciascun componente del gruppo. Viene raccomandata la seguente
 struttura per la relazione:
 1. Introduzione: descrizione ad alto livello dell’applicazione e struttura del documento.
 2. Funzionalità principali: una descrizione delle principali funzionalità fornite dall’applicazione, che aiuti
    a comprendere come avete declinato lo spunto di partenza relativo al tema scelto per il progetto.
 3. Progettazione concettuale e logica della basi di dati, opportunamente spiegate e motivate. La presen
    tazione deve seguire la notazione grafica introdotta nel Modulo 1 del corso.
 4. Query principali: una descrizione di una selezione delle query più interessanti che sono state implementate
    all’interno dell’applicazione, utilizzando una sintassi SQL opportuna.
 5. Principali scelte progettuali: politiche di integrit`a e come sono state garantite in pratica (es. trigger),
    definizione di ruoli e politiche di autorizzazione, uso di indici, ecc. Tutte le principali scelte progettuali
    devono essere opportunamente commentate e motivate.
 6. Ulteriori informazioni: scelte tecnologiche specifiche (es. librerie usate) e qualsiasi altra informazione
    sia necessaria per apprezzare il progetto.
 7. Contributo al progetto (appendice): una spiegazione di come i diversi membri del gruppo hanno
    contribuito al design ed allo sviluppo.
 Il codice del progetto deve essere inoltre opportunamente strutturato e commentato per favorirne la manutenzione e la leggibilità.
 
 5 Consegna e Valutazione
 Ciascun gruppo deve consegnare il progetto all’interno di un unico file ZIP caricato tramite Moodle nelle
 finestre dedicate, tipicamente in prossimità delle sessioni di esame. Il file ZIP deve contenere:

 • Il codice sorgente del progetto e le relative risorse (immagini, fogli di stile...). Non è richiesto un dump
 del database usato in fase di sviluppo e testing.
 
 • La documentazione, in un unico file in formato PDF. Assicuratevi che la documentazione rispetti le
 indicazioni della sezione precedente.
 
 • Un video della durata indicativa di 10 minuti in cui viene fatta una demo dell’applicazione. Il video
 deve mostrare uno screen capture che faccia vedere l’applicazione funzionante, fornendo una panoramica
 delle principali funzionalità implementate. Il video deve essere opportunatamente commentato tramite
 una voce fuori campo.
 Il progetto verrà valutato rispetto ai seguenti quattro parametri:
 
1. Documentazione: qualità, correttezza e completezza della documentazione allegata.
2. Database: qualità della progettazione ed uso appropriato degli strumenti presentati nel corso.
3. Funzionalità: quantità e qualità delle funzionalità implementate dall’applicazione.
4. Codice: qualità complessiva del codice prodotto (robustezza, leggibilità, generalità, riuso...).
 Si noti che eventuali progetti artificiosamente complicati potrebbero essere penalizzati: implementare
 funzionalità complesse, ma non appropriatamente pensate o motivate, non è una buona strategia per migliorare
 la valutazione del proprio progetto.
